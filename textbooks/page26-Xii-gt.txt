Q.09. Ki kynthei ha Ri-War ki thaiñ aïu da ki thri?
Jubab: Ki thaiñ shylliah, ki rúh, ki khoh, ki trab, bad
ki ‘nup-rit.

Q.10. Kiba ha thaiñ Ri-War ki trei aïu de?

Jubab: Ki thong dohkha bad pynlong kha tyrkhong
ïa ki ban pynpoi sha kiwei pat ki bynta ka Ri Khasi-
Jaiñtia.

Q.11. Kaei ka jait jingtrei kaba kham kongsan eh
ha ki thaiñ Ri-Lum?

Jubab: Ka jingtrei kaba kham kongsan eh ha ka
thaiñ Ri-Lum dei ka rep phan.

Q.12. Ñiew kyrteng ïa ki jait phan ba ki briew ha
thaiñ Ri-Lum ki rep bha?
Jubab: U phan mongor, u phan karo bad u phan sawlia.

Q.13. Na kitei ki jait phan haneng uno u phan uba
kham paw bad la leh aïu ïa u?

Jubab: Uba kham paw dei phan mongor. La shalan
ia u sha ri Thor.

Q.14. La leh aïu ïa u phan karo bad u phan sawlia?
Jubab: La pyndonkam tang hapoh ri Khasi-Jaiñtia.

Q.15. Ki shynrang ha kane ka thaiñ Ri-Lum ki tbit
bha ha ka kam aïu?

Jubab: Ki tbit bha ha ka kam Mistri-maw, Mistri-
dieng bad Mistri-nar ne Kamar.

Q.16. Kum ki Mistri-dieng ki tbit bha ban shna
aïu?

24
