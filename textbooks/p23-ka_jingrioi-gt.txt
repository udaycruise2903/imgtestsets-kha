-17 --

Namar ba la nangïar nangroi u tnum u tyndai, ki shnong ki
thaw, ka it ka hima bad ba la nang mih sa ki riew-donsap ha ka
thoh ka tar, ia ki khana ba bun jait la shu thoh bad sa shon ha
ki kot ban pule. Kine ki kot jingiathuhkhana ba sngewtynnad
ki la pynmyllen bad pynbyrngia ia ki nongpule. Kine ki jait
kot ki la nangbun nangbun katba nang ïaid ki por ki sngi. Ki
don ki jingiathuhkhana ba jrong ba la pynmih tang ha kawei
ka kot bad don ruh bun tylli ki jingiathuh-khana ba lyngkot ba
la thep tang ha kawei ka kot.

Ki don ki jingiathuhkhana shu thaw kiba mih na ka
jingmutdur katkum ka jingtbit bad jingshemphang jong u
nongthoh kiba la khot ki Noze! ne ki Fiction. Ka Novel ka dei
ka Saiñ-khana ia ka jingim briew katkum ka jingmutdur u
nongthoh ha kaba don ka Phang-sdang, ka Phang-pdeng bad
ka Phang-pynkut. U nongthoh u buh ia ka kyrteng ki Tyngshop
ne kyrteng ki jaka katkum ka khana ba u saiñdur.

Ki nongthoh ki ïaid-beit katkum ka bor-sngewthuh jong
ki ban saiñdur ia ki khana bad ka shong pat ha ki nongdok
nongthew bastad ban peit ía kita ki khana, ki dei ki jait khana

au.

Don ruh ki nongthoh kiba ïar jingmut, khnang ban pynroi

ia ka thoh ka tar ki la pynwan sha ka ktien Khasi ia ki khana
jong kiwei pat ki Jaidbynriew. Kane ka long kumba phi plie ia
ka jingkhang ha kaba ngi lah ban ïohi shabar ia ka pyrkhat
pyrdaiñ jong kiwei pat ki Jaidbynriew.
* Ka Jingiaid u Pilgrim (1857) - Ka Mrs. William Lewis ka la
pynkylla Khasi na ka kot ‘The Pilgrim’s Progress’ jong u John
Bunyan. Ha ka snem 1910, u John Roberts u la pynbha bad
pynjlih pat ia ka rukom thoh Khasi jong kane ka kot.
